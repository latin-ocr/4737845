8

Graecae poesis auctores constituerant observandis magnam
operam curamque consumpsit. Quo fit, ut in libro eius non
nulla poemata nobis occurrant arte plane admirabili elaborata
veluti cc. IIlI. et LXIII.. quorum illud iambis puris, hoc galliam-
bis compositum est. Accedit quod Catullus in carminibus suis
si non omnibus tamen plerisque eam rationem est secutus, ut
sententias singulas sententiarumque complexus ad certas aequa-
bilitatis normas astringeret ¹) in eaque re ut multis in aliis
exemplo esset poetis Augusto quidem imperante florentibus
Jam vero ut de forma externa qua cogitata et sensa explicaret,
optime meritus est, ita etiam sermonis usu magnum artis pro-
fectum indicavit. Quamvis enim in elegiis potissimum et in
epithalamio quod vocant Pelei et Thetidis communia quaedam
habeat cum Lucretio politioris quidem aetatis consuetudine ex-
trita, sicut periodorum structuram iusto plus non nunquam am-
plificatam, particularum usum non ubique ad certam constantiam
redactum, verborum collocationem haud raro inconcinnam et in·
cultam‚²) tamen primus fuit poeta reipublicae qui cum asperi-
tates tum pravitates sermonis in priscae latinitatis monumentis
sere perspicuas aperte respuit et nobili cmendatoque dicendi
genere, quod in prosa excoluisse Ciceronis meritum est, uti
maluit in versibus faciendis. Quod cum in universum constet,
tamen egregie falleretur, si quis poetam omnem temporum an-
tiquorum recordationem studiose abiicere voluisse putaret: res
longe aliter se habet. In remotiore enim Italiae parte qualis
fuit Gallia Cisalpina, provincia Catullo patria, non potuit sane
fieri, quin cum Romae hominum studia litterarum facilius mu-
tarentur, veterum scriptorum memoria multo diutius obtineret
(cf. Sueton. de ill. gramm. 24) ex eorumque libris poetae satis
saepe novum quendam sucum et sanguinem. haurientes carmi· ἶ,
nibus suis colorem vere popularem adderent. Et hoc quidem
vigore cum Catulli poemata magnopere excellant, non mirabimur
quod in iis multae prisci, sed pauciores vulgaris vel familiaris

 

1) Qua de re scripsit Ο. Franke, de artificiosa carminumCatullianorum
compositione Berolini 1866. Ι μ
2) cf. Bernhardyus‚ hist. litt. Rom. p. 549. — J. D. Fussius apud Nae-
kium ad Valerium Catonem p. 307. *εἴ

 

