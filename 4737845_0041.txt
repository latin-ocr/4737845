28

    
 
   
   
 
 
 
 
 
  
 
 
 
 
  
 
 
    
   
   
  

(cf. Neue I p. 691) quamvis hoc minus premam, si quidem'
saepius Catullus a communi usu recessit. At quod magni sane ’
momenti est, ad locum quendam provoco Martialis fere eadem
ratione conformatum, qualis legitur VIII, 72, 2: ‚morsu pumicis
aridi politus.‘ Is igitur non solum plura versuum genera a
Catullo desumpsit, sed interdum etiam dictionem eius imitando
expressit.

Iam agendum nobis est

11. De flexione pronominum, quae perinde ac substantiva
multas servarunt veteris formationis reliquias. Cadit autem
hoc cum in alia pronomina tum praecipue in illud quod est
alius, cuius quidem gignendi dandique casus tempore antiquo
duplicem flectendi rationem sequebantur et Ο- et I-declinationem,
cum sermo posterus alterutrius terminationes legitimas esse
constitueret. Et de priore quidem genere ubi genetivus et
dativus formas stirpium ἰπὶ-Ο exeuntium sibi asciscunt, mihi
tacere licet quando Catullus huius modi exempla non praebet1).
Contra non repudiavit bis priscae linguae memoriam redinte-
grare altera eiusdem pronominis per z· formatione locis his:
masculinum alis dixit LXVI, 28 „coniugium quo non fortius
ausit alis“ neutrum alid XXVIIII, 15 „quid est alid sinistra
liberalitas ?“ Multo saepius hac flexione utitur Lucretius po-
tissimum in certis quibusdam verborum formulis, qua de re
vide Kuehnii Quaest. Lucr. p. 15. Ceterum de pristina huius
pronominis specie disputaverunt Ritschelius in programmate

„de declinatione quadam latina reconditiore“ Bonnae 1861 edita - “fg
et Corssenus symb. crit. p. 298 sq. Quorum ille quidem alis β’
ex alius contractum esse suspicatur, rectius hic si quid video, a

docet formas alis et alid priscas esse et genuinas indeque
postea demum alius et aliud extitisse suffixo io adiecto.

Inter pronomina quodam modo referri etiam potest vocula
unus in qua similiter supersunt priscae declinationis vestigia.
Etenim genetivum, cuius forma in-ius desinens sermone se-
quentium temporum stabilita est, non nunquam veteres ex ana-
logia quorundam aliorum nominum quae videas apud N evium 1. n.,
item regulariter per z· expresserunt. Sic uni est apud Titin.

1) Apud poetas priores atque Lucretium quae passim leguntur omnia
conquisivit Neue 11 p. 157 sq.

