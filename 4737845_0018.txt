7

 

 

paene totidem verbis a Catullo translatum esse quam maxime
est probabile.

Ceterum in carmimbus his et similibus etsi negari non
potest multa inveniri quae minus grata sint atque laudabilia,
tamen ne desunt quidem vere admirabilia et poeta Veronensi

dignissima. Moneo tantum carminis LXIIII versus illos 132-2o2‚ -

quibus Catullus imaginem quandam Ariadnae in Naxo insula
perfide a Theseo desertae et graves querellas effundentis pul-
cherrime descripsit. Et insignem huius loci venustatem ne
posteriores quidem poetae non perspexerunt, in primis Lygda-
mus apud Tibullum et multo magis Ovidius.¹) Verum tamen
ut non modo ab aequalibus sed etiam ab hominibus elegantibus
saeculi Augusti carmina Veronensis poetae magno favore ex-
cepta studioseque lectitata sunt, ita ne hoc quidem tempore
defuerunt qui nimiam iis laudem tribuerent, unde Horatius
Sat. I., 10, 19 Hermogenem eiusque simium „nil praeter Cal-
vum et doctum cantare Catullum“ vehementer irrisit. Praeterea
quam saepe diligenterque nobilem Catulli poesim cum Culicis
tum Ciris auctor imitando effinxerit post disquisitiones virorum
eruditorum 2) nemo hodie nescit. Atque plane eadem poetae
admiratione qua ducti singulas ab eo sententias mutuati sunt,
factum est ut post Augusti aetatem non nulla etiam metrorum
genera quibus valde Catullus delectatus est, praecipue iambos
et hendecasyllabos usu probarent.3)

Quibus rebus expositis superest ut de orationis versuum-
que conformatione quae non minima ars est Catulliana, pauca
addamus. ln utroque enim genere plurimum cum a Lucretio
aequali tum a prioribus poetis Latinis eo differt, quod cum
longe quam illi fecerunt cupidius Graecam quidem proprietatem
affectaret, maiorem etiam verborum numerorumque concinnita-
tem assecutus est. Etenim elegantiae summae ubique studiosus
Italicos modos non tantum novo carminum et metrorum genere
auxit, verum etiam in legibus versuum subtilioribus quas

1) cf. M. Hauptius in indice lect. Berol. aestiv. a. 1855 p. 6 sq.

2) Vide Silligium ad Cirim p. 155 sqq. et Μ. Hauptium in actis acad.
Berol. menstruis· (a. 1858) p. 659-671.

3) cf. Luc. Muellerus de re metr. p. 42 et 90.

