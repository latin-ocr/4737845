   
 

 

59

 

autem canae* Tethyi restituit‘. Sed in priore versu qui, ne
incuriae me quis arguat, curiosius tractandus eet, libris sinceris
Minoida traditur, quod si totius orationis structuram respicis,
,ex lege grammatica stare nequit. Itidem virorum quorundam
conatus loci emendandi sive ipsam vocem prave corrigentium
sive sententiam relativam plane aliter fomantium, quem ad
modum placuit Dorvillio ad Chariton. p. ‘263 post eumque
Bergkio ita scribere iubentibus ,quali Minoida luctu‘‚ ad irritum
quod ego perspiciam ceciderunt. Omnes scilicet laborant eo
quod vel consuetudo poetae nimis negligitur vel concinnitas .
sermonis quam ne laedas membrum alterum vehementer flagitat,
prorsus evertitur. Itaque nihil sane elegantius est quod poetam
decet idemque simplicius quam vulgatam retinere lectionem
Minoidi, velut altero Catullus loco Graecorum more Thetyi dixit
litteris satis perspicuis. Accedit quod plane eodem modo ulti-
mam Statius corripuit in Iasoni Theb. III, 521 et Palladi
Achill. Ι, 285. Ceterum de hac re digna sunt quae legantur
verba L. Muelleri p. 392 et M. Hauptii act. menstr. acad.
Berolin. 1861 p. 1077 et ind. lect. Berlin. aestiv. 1855 p. 12.
Nevii I p. 309. Ex illis vero quae a Graecis poeta ascivit,
certum non plane deest nomen in quo proprietatem linguae
Latinae maluit sequi quale est Thetidi LXIIII, 21 et 336;
alterum enim quod ab homine quodam docto apud Valckenarium
inventum olim vulgo legebatur Lycaonidi LXVI, 66 de causis
quas supra indicavimus improbabile est.

Iam hinc ad nominum verborumque formas in· o desinentes
proximus fit transitus. Quarum cum constet priscam et genuinam
quantitatem hanc esse ut producatur syllaba finalis, paullatim
non tam eloquendo quam scribendo vocalis origine sua longa
attenuata est maxime in vocabulis iambi pedis mensura com-.
prehensis, quae omnia ut ait Ritschelius Proll. Trin. p. CLXVI
vitae consuetudo passa est brevi extrema pronuntiarf. Atqui
vel in iambicarum ‘vocum correptione qua saepissime utebantur
“ veteres poetae, cauti admodum fuerunt dactylicorum fere prin-
cipes Lucilius Lucretius nec non Catullus, ita tamen ut hic
paullo plus in ea re sibi permitteret. Nihilo secius ex sub-

stantivorum numero solam hominis vocem ultima correpta extulit
duobus locis XXIIII, 7 et CXV, 8. Produxit eandem sub ictu
XVII, 12. LXXXI, 2. LXXXXIII, 2. CXII, l et in elisione

