    
  
  
   
   
   
   
    
   

4⁷

 

{js-tur, diu multumque haesitabant homines docti alius aliam ety-
‘mologiae rationem molitus. Subtilissime omnium de hac re
disseruit Corssenus I p. 648 nota, qui lectionibus codicum
’; ’ Catulli et Martialis inter se collatis ac certa etymologia in-
venta semper paedor paedidus paedicare scribendum esse docet.

Diphthongus denique au quoniam plenissime sonat, vel
ideo in lingua Latina diutissime servata est. Quamquam ne
haec quidem mutationes omnino effugit, sed mature iam in ali-
quot vocabulis debilitata in ο apparet, ut testantur coda oriya
polulum cf. Varro R. R. II, 7. 8. Hanc corruptionem e pro-
nuntiatione vulgi potissimum rustici ortam (cf. Festus p.- 182)
semel Catullus admisit in voce oricula XXV, 2 ubi praeeunte
Scaligero interpretes vulgo dant auricilla, dubito num iure:
nam libri satis clare praebent morz‘m‘lla quod praeter initialem
m litteram omnes veritatis numeros in se continet. Standum
esse in tradita lectione probe dispexerunt Schwabius et Cors-
senus loco infra afferendo. Ceterum ex eiusmodi nominibus in
usum classicum transierunt suffocare codex copa codicillus ecc-
plodere alia quae commemorat Corssenus I p. 655. 657. 660. —

Eadem deinde diphthongus etiam in u attenuata est, cuius rei
exempla passim extant apud Plautum nec desunt prorsus Lu-
cretio cs. Ritschl. Proll. Trin. p. XCVI et Lachm. comm. p. 85.
Apud Catullum tale quid non reperitur, unde hanc quaestionem
⁴omittimus tantum modo id notantes qui Catulli carmina nuper
recensuerunt eos interdum nimis cavisse ne poetae formas ad-
scriberent minus -urbanas et elegantes codicum vel ubi inter
se consentiunt auctoritati temere diffidentes, Namque Catullum
omnino non sprevisse sermonis plebei vel familiaris licentias
vel ex eo apparet, quod haud pauca apud eum verba leguntur
quae indidem constat petita esse. Sunt autem haec: supperss
nata XVII, 19. salaputium LIII, 5. expatrare XXVHII, 16 (cf.
gloss Labb. p. 69), trusare LVI, 6. ile LXIII, 5 (cf. gloss.
Labb. p. 87. Hauptii Quaest. Cat. p. 69). ploxemum LXXXXVII. 6
(cf. Quintil. I, 5. 8). carpatinae LXXXXVIII, 4. Qua de re
vide etiam Schwabii qu. (tat. I, p. 330.

c. De syncope vocalium.

Inter ea quae rustici sermonis speciem prae se ferunt, re-
ferenda est etiam litterarum vocalium in mediis vocibus eiectio

