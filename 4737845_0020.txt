 

9

sermonis formae circumferuntur, ita tamen ut poeta neque in
archaismo aut vulgarismo, ut perperam loquar, neque. in urbana
latinitate fines temperantiae et moderationis transiisse reperiatur.
Iam igitur Catullus quoniam insignem inter poetas Latinos
locum obtinet, vel ideo mihi videor operae pretium tacturus
esse, si in eius rem grammaticam et metricam, praecipue pro-
sodiam accuratius pleniusque inquiram.

(JAP. Ι.

A. De formis sermonis antiqui.

Qua in re primo loco disserendum est
a. De orthographia

quam Catullus in carminibus suis videtur secutus> esse. Etenim
ut nostra aetate non omnibus una eademque vocabulorum
scribendorum ratio pariter probatur, ita etiam apud Romanos
diversis temporibus diversum scripturae genus obtinuit, cuius
rei causam non ita difficile explicabis, dum modo ad unius
cuiusque scriptoris naturum et mores respexeris. Nam hinc
maxime factum est, ut alii in stirpibus et terminationibus ver-
borum normam semel constitutam presse sequerentur, alii contra
illorum temporum quibus vocalium consonarumque varietas
certis legibus nondum coercita erat consuetudinem scribendi ex-
primere mallent. Et prisca haec Latinorum orthographia qualis
fuerit luculentis poetarum tragicorum comicorumque qui tertio ,
a. Ch. saeculo floruerunt testimoniis satis cognitum habemus.

Sic veteribus in usu fuit ubicunque geminatae uu litterae con-
currerent, quarum prior aut consonae aut vocalis vice fungeretur,
non uu sed uo perscribere (ef. Quintil. I, 4, 11). Quam late
autem patuerit haec scribendi constantia inde potest intelligi,
quod ne a posterioribus quidem poetis Augusti aequalibus om-

· nino abest: nam Vergilium semper in hac re uo posuisse de—

montravit Wagner, Orthogr. Vergil. p. 476 sqq. E Catulli
poematis contigit expiscari haec fere exempla: servos XXIII, 1.

